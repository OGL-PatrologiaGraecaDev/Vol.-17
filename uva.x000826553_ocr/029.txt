
43 Al) ('ll’EliA S. AMBROSII APPENDIX. et
cum ipsis conveniat, id inde factum, quod eos qui commentaria lucubrant in eumdem librum, ubique
discrepare impossibile sit. Neque tamen ibimus: inﬁcias auctorem nostrum ab Hieronymo mutuatum
quadam videri, sed eum propterea compilatorem, quo quidem sensu illi intelligunt, habendum esse non
arbitramur. Ex aliis autem qui horum Commentariorum auctorem eruere conati sunt, qui eadem Remigio
attribuerunt, frustra fuere. Etenim cum in Bibliotheca Patrum, tum in manuscriptis non paucis, Remi-
giana exstant ab his nostris plane diversa. Non defuerunt etiam qui hanc commentationem vel Juliani vel
alterius cujuspiam Pelagiani esse contenderent. Sed inventi sunt similiter scriptores, quibus illius auctor
videretur liberandus ab ista nota, et si quid forte quod illis hiereticis favere posset, illic occurrat, hoc eo
referendum, quod cum ante exortam eorumdem haeresim ille Scriberet, minus caute considerateque esset
locutus. Ultima tandem, quze et communior, eorum opinio est, qui Hilarium Romana: Ecclesiae diaconum,
qui cum Lucrfcriano schismati adhms sset, ab Hieronymo tam aspero st ylo exceptus fuit (Dial. allv.Lucifer.
post mel), verum hujusce Operis auctorem dicunt. At cum sint quoque a quibus huic sententiis contra-
dicatur, illud accuratius perpendendum est.
Observabiinus in primis vix ullum veri Ambrosii opus esse, cujus plura exemplaria omnium aetatum ab
octingentis annis reperiantur, quam hujus Ambrosiastri : sed eorum nonnulla ab aliis dissidere haud
mediocriter. Enimvero in bibliotheca Corbeiensi unum habetur tomis duobus comprehensum, quo nullum
aliud, sive antiquitatem, sive characterum elegantiam spectes, praestantius videre nobis licuit. At cum in
eo Commentaria in omnes Pauli epistolas, illa excepta quae ad Hebraeos inscribitur, sub nomine Ambrosii
contineantur, cum aliis codicibus scriptis atque editis tantummodo in priores tres epistolas consentit, dis-
crepat vero in ceteras. Rabanus Maurus in Commentario suo ex Patribus collecto ulterius progressus, ea ‘
omnia nomine Ambrosii donat, quae ex Ambrosiastro in epistolas quinque priores petita citat; sed in
reliquas quidquid inserit sub titulo sancti doctoris, ea in solo Corbeiensi codice reperire est. Citantur ἧ
quoque ab Ivone Carnutensi (Decret. part. xvr, cap. 84) ex prologo expositionis epistolae ad Philemonem
verba nonnulla, qua: non nisi apud Rabanum et in Corbeiensi codice reperias.
lsthaac omnia quisquis attente consideravit, jam mirari desinet multa in auctore nostro desiderari, qum
a Lanfranco tanquam ex Ambrosianis Commentariis in Apostolum proferuntur : facileque animadvertet
variis Paulinarum epistolarum enarrationibus Ambrosii nomen ab antiquariis inditum esse. Illud insuper
adjiciendum est, eosdem librarios magna licentia saltem in tres priores epistolas abusos esse ; quandoqui—
dem ab eis non raro longa fragmenta ibidem inserta fuisse probabile est, quae in vetustioribus manu-
scriptis non inveniuntur, ut in variis lectionibus annotabitur. Indeque duci potest vehemens conjectura
contra hujus Operis integritatem ac sinceritatem; nec expediti judicii rem esse cognoscitur, utrum unius
an plurium auctorum lucubratio sit, afﬁrmare.
Caeterum si negabimus plurium esse, simul etiam fatendum videbitur antiqui esse commentatoris.
Quod enim'ait (In Epist. Ι ad Timoth. cap. iii) de Ecclesia, cujus hodie rector est Eumaeus, aut interpola- Ῡ
tori tribui debet (et sane illorum temporum usum non sapit, neque sensui necessarium est), aut planum
ﬁet eumdem auctorem ante annum 384, quo idem papa vivere desiit, Commentaria sua scripsisse. Ῡ
Hinc etiam potest id conﬁrmari, quod Marcionistas adhuc superesse illic testatur; quamvis, inquit (Ibid. Ι
cap. 4), pene defecerint. Certum quidem est ex Epiphanio (haeres. 42) ac Theodoreto (lib. ι Haeres.
fabul. cap. 24) tarde admodum exstinctos esse hos haereticos : sed constat etiam pluribus locis haud
aegre illos in Manichaeorum, qui frequentius hic memorantur, partes transisse. Obiter quoque observan-
dum videtur in hoc opere mentionem ﬁeri (In Epist. ΙΙ ad Timoth. cap. in) legis cujusdam adversus
eosa Domitiano promulgatae, quam in sola Collectione legum Mosaicarum et Romanarum invenias.
Illud adhuc auctoris antiquitatem magis deSiguat, quod patricianos (In Epist. Ι ad Tim. cap. iv), quo-
rum Philastrius (lib. De hwresibus) Augustinusque superstitum meminere; non praetermittit, cum ultra
saeculum quintum neutiquam pervenerint. Propterea czeterorum haereticorum, quos aggreditur longe plu-
rimos, nullus refertur paulo recentior. Cumque in Donatistis, Novatianis, Arianis et Photinianis refel-
lendis crebrius atque operosius quam in aliis incumbat, id haud dubie indicio est posteriores haereticos,
puta Nestorianos et reliquos sequentium temporum necdum emersisse, sed eorum,'quos modo nomina-
bamus. haereses tunc Viguisse. lluc adde ab eo scriptore textum Apostali subinde citari ex alia versione,
quam qua nunc utimur ; et Veteris 'l‘estamenti testimonia ex versione LXX Senum petita esse. Illud
etiam eodem spectat, quod ex auctoribus ecclesiasticis non nisi Tertulliani, Cypriani, ac Victorini locos
adhibet, quorum ultimus Damasum aequavit antiquitate. Ad postremum inde similiter asturi potest eadem
aetas, quod in aegrotantium baptismate, aliisque capitibus non paucis, ecclesiasticam illorum temporum
disciplinam pulchre repraesentet.
Omnia a nobis hic memorata videntur suffragari eorum sententiae, qui haec Commentaria ab Hilario
edita volunt : in quam opinionem adducti fuere Augustini testimonio, contra Pelagianos ita scribentis
(lib. iv cont. duas Epist. Pelag. cap. li): Nam et sic sanctus Hilarius intellexit quod scriptum est: In
quo omnes peccaverunt, ait enim: In quo, id est, in Adam, et czetera quae ad apices in hoc opere legere
licet. Atqui isthaec, inquiunt, quadrare nequeunt nisi in Hilarium diaconum, qui se Damaso fuisse
coavum ipse signiﬁcat. Illis quidem objectum fuit rebaptizautes acriter urgeri ab hoc auctore, cum
