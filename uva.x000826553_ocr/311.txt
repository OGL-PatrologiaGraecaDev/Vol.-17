
607 AD OPEBA S. AMBROSII APPENDIX. 608
disputabimus. Nam cum manuscriptorum quidam Ambrosio, quidam Augustino illum ascribant, nos
cum Corbeiensi nemini astruimus.
Qui hos excipit, in Appendice saepius citata solum incipit ab istis verbis : Dicit Dominus in Evangelia,
etc. Eum similiter Gallensis codex ita dividit, ut novi sermonis eadem verba sint exordium. Quam vero
inepta sit haec divisio, ex primo aspectu cognoscere est. Hunc porro sicut et sequentem, qui continuatio
ejus esse videtur, optimo jure Maximo adjudicant : sed ille quoque quem Romana editio vicesimum
quartum numerat, jamdudum eidem antistiti vindicatus est.
Duorum sequentium prior olim quinquagesimus sextus inter Augustinianos collocabatur, nunc Caesario
restitutus est, cujus dictionem haud parum refert. Posterior autem non minori jure eidem Patri reddi-
tus fuit; illius tamen pars non minima Rabaniano cuidam sermoni inseritur, cujus lemma est ; De je-
junio Domini, et ratione quadragesimalis jejunii.
Sermo tricesimus nonus Romanae editionis ita inscribitur: Cur Christus jeju'nia in deserto, etc. Hic est
in Appendice Augustiniana centesimus quadragesimus septimus, qui et alii duo, nimirum tricesimus
septimus ac tricesimus, e quibus alter de prima Christi tentatione disputat, alter de secunda, unius
ejusdemque auctoris sunt, at certo certius non Ambrosii. Tantum quippe abhorrent a ston ejus, quau-
tum ad Maximi iidem accedunt.
Qui numero quadragesimo primo in Romana editione ponitur, cujusque magna fragmenta in homilia
Babani Mauri in Dominicam tertiam quadragesimae deprehenduntur, in Appendice Augustiniana adjudio
catur sancto Caesario. Verumtamen in hunc sermonem haud male quadrat, quod Gennadius memorata
Maximo conciones scriptas, De Jejunio speciali Quadragesima, et quod non sit in eo jocandum. Sed
aliunde non minus videtur esse Caesarii, quam sermo vicesimus sextus Romanis editionis, quem ab eo
scriptum nullus ambigat.
Quadragesimus secundus memoratas editionis nihil plane habet quod non sapiat sanctum Maximum.
Idem similiter de quadragesimo septimo statuendum est, cujus initium eadem Romana editio perperam
mutarat, quemque Maximo deberi indicat Gennadius sub hoc titulo : De Juda proditore.
His adjungatur quadragesimus octavus, et qui ex eo pendent, quadragesimus nonus et quinquagesi»
mus. Hos enim Maximi esse nihil non clamat. Non possumus autem quin hic expostulemus cum Roma-
nis editoribus, qui cum alibi, tum in ultimo horum sermonum, plurima refragantibus aliis editionibus ac
manuscriptis, immutare non dubitarunt.
Sermo quinquagesimus primus, sicut et duo proxime subjecti, inter Maximianos quoque reperiuntur.
Nec dubitamus quin hi ipsi sint, qui memorantur a Gennadio sub his titulis : De cruce Domini, De se-
pulcro ejus, De resurrectione ipsius. Ejusdem Maximi sunt pariter quinquagesimus quintus, et quinqua-
gesimus sextus, qui continuatio est quinquagesimi tertii, non secus ac quinquagesimi quinquagesimus
septimus.
Casario restituitur in Augustiniana Appendice quinquagesimus octavus, qui cur aliquando attributus
fuerit Ambrosio, nihil plane habet. Sed nec potiori jure ejusdem nomine censeri meruit sexagesimus.
Nam praeterquam quod in Maximi editionibus, et manuscriptis non paucis ipsi vindicatur, quas in eo di-
cuntur de baptismo apostolorum, cum iis qua: in Apologia David cap. 9, num. 50, legere licet, aperte
pugnant.
Sexagesimum primum praeter alia Maximo id etiam vindicat, quod nos ad sermonem quinquagesimum
septimum, quem ejusdem praesulis esse supra diximus, videtur remittere. Quod autem de jejunio Sab-
bati ante Pentecosten hic memoratur, iis non congruit, quae in sexagesimo eadem de re tradita fuerunt :
proindeque incidere potest aliqua dubitatio, num forte ad auctorem sit referendus eodem Maximo recen-
tiorem .
Sermo sexagesimus quartus nihil aliud est, quam Basilii homilia in dictum illud ea: Evangelia secun-
dum Lucam : Destruam horrea mea, etc., nonnullis tamen partim additis, partim recisis. Eadem homilia
Basiliana Ambrosium in libro de Nabuthe usum vidimus; non tamen ex hoc inferre licet auctorem quo-
que hujus sermonis Ambrosium esse. Quinimo si contendantur cum hoc sermone quae in eodem libro
ex illa homilia imitatus est sanctus Ambrosius, illico cognoscetur Doctorem nostrum Basilii sententias
multo nobiliori ratione esse interpretatum, quam tralatorem hujus sermonis quippe qui verba ex ver-
bis serviliter reddens, tota elocutione, ac potissimum in iis laciniis, quas identidem de suo intexuit ab
Ambrosio abest quam longissime.
Sexagesimum sextum, qui eodem numero in Appendice Augustinianorum sermonum exstat, opinatur
Mabillonius ad undecimum, qui ab ipso tanquam Maximi editus fuit, referri posse. Verumtamen illius
stylus, nostro quidem judicio, ab hujus Patris scribendi modo tantum discrepat, ut eumdem sermonem
auctori cuipiam posteriori lubentius adjudicemus.
Sermonibus de Tempore subjectae fuerant in Romana editione conciones aliquot, quarum tres prima
nempe de Basilicis, et in funere Valentiniani ac Theodosii imperatorum suo quamque loco exhibuimus :
quartam autem soli Maximo, cujus et stylum sapit, etin Patrum Bibliotheca jam nomen prafert, relictum
voluimus.
Sermones de Sanctis. — Secundus sermonum, quos vocant de Sanctis, apud Augustinum atque Maxi-
