
605 SERMONES S. AMBROSIO HACTENUS ASCRIPTI. — ADMONITIO. 606
paucos ab aliorum classe avulsos in alienas sedes amandavit, et multa cum in titulis, tum in ipso con-
textu, quo viderentur magis Ambrosiani, propria immutavit auctoritate; unde contigit in errorem induci
homines alioqui sagacissimos.
Quapropter ut in posterum lectores ab bujusmodi fraude liberaremus, omnes Sermones qui Ambrosii
nomen in quibuslibet editionibus prae se ferunt, ad examen placuit revocare : qua in censura post adhi-
bitam, qua majorem non valuimus, diligentiam et severitatem, eorumdem Sermonum, exceptis concioni-
bus quatuor, nimirum In funere Valentiniani, 1n funere Theodosii, De basilicis non tradendis, ac De reli-
quiis sanctorum Gervasii et Protasii, quas edidimus propriis locis, nullum omnino deprehendimus, quem
cum aliqua veri specie ac similitudine attribui Ambrosio posse arbitraremur. Enimvero illic omnia tan-
topere a sancti doctoris elocutione ac tractandi ratione discrepantia nobis visa sunt, ut nulli dubitemus -
nostram in sententiam quotquot eosdem , qua par est, attentione examinabunt, pedibus conces-
8111‘03.
Quod igitur Cassiodorus (lib. De instit. divin. Litt. cap. 5) aetate sua homilias seu sermones exstitisse
afﬁrmat, qui Ambrosii nomen in fronte gererent, nisi credatur memoria sua vel falsa cujuspiam relatione
deceptus esse, dicendum erit jam dudum excidisse illa exemplaria. Quod vero ad ea quibus continentur
ii sermones, qui eidem Praesuli nunc tribuuntur, nullius auctoritatis illa putamus. Namque, ut plurimum,
aut recentiorem praeferunt manum, aut libri fuere usui chorali inservientes, nimirum lectionuarii et ho-
miliarii, quorum momentum levissimum esse negabit nemo. Sed ne vetustioribus quidem codicibus hac
in re fidem habere satis tutum est. Etenim docet experientia, quo magis illi ﬁerent vendibiles, homiliis
aut sermonibus quibus constabant, magna nomina saepe szepius ab antiquariis inscripta esse. Iloc ipsum
in his sermonibus aperte cognoscitur ; cum enim antiquiora ipsorum exemplaria nulla habeamus condice
Lugdunensi, cujus varias lectiones clarissimi Baluzii amicitiae debemus, et condice Gallensi, quem a se
tractatum atque excussum testatur Mabillonius noster ante mille annos exaratum esse, nihilominus tamen
horum uterque sermones continet Gallensis quidem Augustinum, Lugdunensis vero Ambrosium auctorem
falso ostentantes, et maximam partem sancto Maximo restituendos, ut de Gallensibus Mabillonius ipse
proﬁtetur. Ex borum censura de Lugdunensi statuas licet, cum utroque codice iidem propemodum
sermones exhibeantur.
Neque vero admirabitur quisquam beato Maximo tot sermones ascribi, quandoquidem non ignoratur
quantus in concionando hic sanctus exstiterit. Quod autem ex ejus sermonibus pars non minima trans-
cripta sit in Ambrosii nomen, preter memoratas scriptorum fraudes, id etiam hinc potuit contingere,
quod cum Opera sancti doctoris nostri sedulo evolverit, magnaque fragmenta ex eisdem ac potissimum e
Commentario in Lucam ad verbum excerpta indiderit, incautis librariis errandi praebuerit occasionem,
Inde similiter conjicere forsan liceat non alium auctorem libris seu sermonibus De sacramentis quaeren-
dum esse, quam eumdem Maximum : cui conjecturae locus ac tempus patrocinantur.
Quae sunt a nobis hactenus dicta, planum faciunt solos sermones, ex quibus in librorum formam ab
Ambrosio ipso redactis, tomus prior totus fere componitur, et magna quoque pars posterioris, Ambro-
sianos certo vocari. Nos igitur temere fecisse non videbimur, quod nullum eorum quos hic expendimus,
inter Opera sancti Doctoris vera et explorata ediderimus. Cum autem ex his alii non nisi apud Ambro-
sium, alii vero etiam alibi vulgati exstent, priores tantum exhibebimus, ne pondere minus utili crescat
volumen. Attamen ut magis pateat nos liberiori censura haudquaquam usos, cujusque sermonis capiti
strictim praemittemus eas rationes, queis ne illum Ambrosianum arbitraremur, adducti sumus. Nec pro-
pterea obluctabimur, si quis lectorum eosdem sermones argumentis potioribus Ambrosio nostro iverit
vindicatum.
Quod porro ad eas conciones, quae in aliorum Patrum operibus circumferuntur, cum pra: caeteris eo
quoque praejudicio solae laborent, quod non magis Ambrosio, quam vel Maximo vel alicui alteri adjudi-
catae sunt, minus timide ipsas recidimus. Ne vero negotium cuipiam facessat illa mutatio, gemino indice
providebitur. Quorum in primo sermones omissi collocabuntur tali ordine, ut non solum quam quisque
sedem antea in editionibus Ambrosianis obtinuerit, verum etiam apud quem Patrum reperiatur, uno
intuitu advertere sit. In secundo indice triplex series eorum sermonum, quos retinemus, ita contexetur,
ut omnes Ambrosianze editiones, antiquae videlicet, Romana, et nova nostra e regione invicem sibi positae
comparentur. Sed prius quaedam ad omissos sermones speciatim pertinentia annotanda sunt.
Sermones de Tempore. — Priores duo, Romana: scilicet editionis primus ac tertius, in Gallensi codice
Augustino attribuuntur, sed in Corbeiensi ac Germanensi, aliisque pluribus dantur Maximo, quem toti
spirant. Idem etiam de sequenti dicere licet, cujus inscriptionem codex Lugdunensis veram hanc praefert:
Dicendum ante Natale Domini.
Quartus amissorum, qui sextus est Romanae editionis, in Appendice Augustiniana Caesario addicitur.
Huic opinioni haud reclamamus, admonuisse nempe contenti comparationes in eo esse, qua: cum legan-
tur in sermonibus supra memoratis, interpolationem videntur arguere. Sermonem pariter post hos omis-
sum, id est, duodecimum dictae editionis eadem Appendix tribuit Czesario : Ambrosio sane eum qui le.
gerit, nemo tribuet. Nec alio modo de subsequenti, quem in Appendice sermonem Augustini etiam reperias,
